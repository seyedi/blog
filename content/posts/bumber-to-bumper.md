---
title: "سرپر به سپر"
date: 2022-05-22T10:48:06+04:30
description: ""
mydate: 31 اردیبهشت 1401
draft: true
layoutDirection: "rtl"
---

دیشب بعد از عمری رفتیم رستوران و خیلی هم چسبید و اومدیم سوار ماشین شدیم که بیایم از رستوران بیرون.

درب کوچولویی داشت این رستوران و من هم داشتم دنده عقب میومدم بیرون. همزمان یک مادر و دختر هم داشتن تلاش می‌کردن که بیان بیرون. خیلی نزدیک به در هم یک ماشین پارک کرده بود و من اون رو دیدم توی آینه و طبیعتا سنسورهای عقب هم داشتن می‌گفتن حاجی بپا که نزنیم.

حواسم رفت به این سگه که خیلی نزدیک جلوی ماشین بود و منم به شدت متکی به سنسورهای ماشینم و خیلی بهشون توجه می‌کنم و از صداهاش استفاده بهینه می‌کنم.

دیگه هیچی، برخلاف میلی باطنی، زدیم!

زدیم ولی خیلی خنده دار زدیم. رفتم پایین که ببینم چی شده دیدم سپر ماشین طرف سوراخ شده :))) 

نگو این جاقلابی عقب ماشین که برای بوکسل ماشین هستش رفته بود توی ماشین طرف.

طبیعتا دست به قلم شدم و یادداشتی گذاشتم زیر برف پاکن ماشین به همراه شماره تماس. نوشتم با عرض معذرت لطفا برای جبران خسارت تماس بگیرین.

گذشت و نیم ساعت پیش یعنی ده و نیم صبح یک خانومی تماس گرفت و خودش رو معرفی کرد و جریان رو گفت.

حس من اینه بنده خدا فقط واسه دوتا چیز زنگ زده بود اول اینکه: با یک لحن تو-رو-خدا-بگو-فقط-چطوری-ماشین-رو-اینطوری-سوراخ-کردی گفت چی شد؟؟

منم گفتم قصه اون ماسماسک عقب رو 

و بعدم دلیل دومش که کلا دلیل نوشتن این مطلب رای من هم هست این بود که خیلی از من تشکر کرد که این کار رو کردم!

بنده خدا میگفت من واقعا خیلی تحت تاثیر قرار گرفتم از این حرکت شما و واقعا ممنونم.

منم طبیعتا گفتم وظیفه من بود.

توی حرفاش هم داشت می‌گفت این خیلی هزینه نداره و اینا ولی من بازم تاکید کردم که شما بالاخره جدا از بحث هزینه و زمان هم دارین میذارین و این هم خودش هزینه است و لطفا حتما با من تماس بگیرین وقتی مشخص شد که چقدر هزینه کردین.

سوالی که توی ذهن من میاد اینه که چرا این کاری که وظیفه من هستش و حتی باید براش خجالت زده باشم که طرف رو انداختم توی زحمت باید مورد تقدیر قرار بگیره.
مثل همونایی که کیف پول طرف از جیبش میافته و اینا برمیدارن بهش میدن بعد کلی بعد از دوربین مخفی ازش تعریف میکنن و ...

انقدر بدی آدم میبینه که دیگه کار درست کردن میشه کار خارق العاده!

خواهر خود من سه سال پیش یک ماشین صفر گرفته بود که من خودم رفتم از نمایندگی تحویل گرفتم، یک یا دو روز بعدش ماشین جلوی در خونه پارک بود یک از خدا بی خبری چنان مالیده بود کنار ماشین که کل درب جلو و عقب داغون شده بود و راحت رفته بود.

یک بار دیگه ما توی خونه نشته بودیم و یهو یکی زنگ زد، رفتیم دیدیم سوپرمارکتی محل هستش که رفیق ماست از قدیم. گفت یک خانومی چند بار زد با ماشینش به درب جلوی ماشین‌تون و اخرم رفت و اتفاقا از همسایه‌های ما بود، البته آشنا نبودیم.

دیگه هیچی ماشین مال شوهر خواهر من بود، من و شوهر خواهرم و داداشم رفتیم در خونه طرف. خانومه که از پشت در بازکن داشت می‌پیچوند و کتمن می‌کرد اما یهو در باز شد و بابای اون خانوم که سنی هم ازش گذشته بود اومد پایین و گفت آقا هرچی هزینه‌ش میشه لطفا بگین و من در خدمتم.

و خیلی هم مارو به آرامش دعوت می‌کرد، البته ماها خیلی آروم بودیم ولی فقط داشتیم میگفتیم چرا میگی نزدی؟؟

بله، مورد اینطوری زیاده، من خودم 95 درصد خرابی‌های دور ماشینم مال از همین مواردی هستش که ماشین پارک بوده و یکی مالیده و رفته. هیچکدومشون هم برای من یادداشت نذاشته بودن به جز یکی.

یک بار من از شرکت اومدم سمت ماشین، البته الان دیگه شرکت اونجا نیست، اونجا یک مکان خیلی شلوغی بود برای پارک کردن و من توی پارکیکی جلوی مدرسه علمیه گذاشته بودم که معمولا هم اونایی که اونجا درس می‌خوندن اونجا پارک می‌کردن.

اومدم دیدم یک یادداشتی روی ماشین هستش و دیدم جلوی سپر کمی رنگی شده. دقت کنید که اصلا خراشی هم نداشت فقط رنگ سپر طرف اومده بود روی سپر ماشین من.

طرف هم یک یادداشت با شماره تماس گذاشته بود و هم اینکه عذرخواهی کرده بود، منم خوشحال شدم از کارش و شاید هم بهش پیامک دادم، یادم نمیاد.

خلاصه چقدر دنیا قشنگ میشد اگه همه هوای هم رو داشتیم و محافظ جان و مال هم بودیم.
