---
title: "یک دنیا ممنون بچه‌ها"
date: 2021-01-31T18:47:05+03:30
description: "تشکری از دوستان بخاطر زحمت‌هاشون روی پنل پرسش و پاسخ."
mydate: 12 بهمن 1399
draft: false
layoutDirection: "rtl"
---

فکر می‌کنم تابستون سال 96 بود که بلاخره دست به کار شدم برای ساخت یک [پنل پرسش و پاسخ](https://discuss.css-tricks.ir)h. خیلی وقت بود دوست داشتم همچین چیزی برای سایت داشته باشیم ولی خب چون نمی‌خواستم از این پنل‌های آماده وردپرسی استفاده کنم زمان نیاز داشتم واسه پیاده‌سازیش.

بلاخره نتیجه گرفتم از یک [پلاگین وردپرس](https://anspress.net/) استفاده کنم با این شرط که کل ظاهرش رو از اول پیاده کنم اون هم شبیه [Stack Overflow](https://stackoverflow.com/).

بعدازظهرها که از سرکار میومدم خونه چند ساعتی روش کار می‌کردم تا اینکه بلاخره تموم شد.

## حالا چه کسی جواب بده؟
من هدفم از این محیط این بود که بستری باشه برای بچه‌هایی که میان توی سایت چیزی یاد میگیرن اگر سوالی دارن بپرسن و بقیه بهشون کمک کنن.
در نظر نداشتم خودم سوال جواب بدم، با خودم می‌گفتم همون وقت رو روی مطالب سایت بذارم قطعا خیلی مهم‌تره.

## بازم رفیق قدیمی
اول کار از [دوستم رضای عزیز](https://www.linkedin.com/in/reza-mohammadian-34283a119/) خواستم که اگر وقت و حوصله‌ش رو داره یک مدت به سوالایی که بچه‌ها میپرسن جواب بده تا سایت روی پای خودش وایسته. رضا هم قبول کرد و یک مدت طبق معمول کلی به ما لطف کرد. 🌹

## تشکرات ویژه
توی همون ماه‌ها بود که برای محتوای بخش [مجله](https://css-tricks.ir/magazine/) و خبرنامه سایت از دوستای خوبمون که از طریق سایت باهاشون آشنا شده بودم کمک گرفتم، [خانم پیری](https://www.linkedin.com/in/zoha-piri-14145555) و [آقای ذاکری](https://www.linkedin.com/in/arashzakeri/) عزیز که امیدوارم هرجا که هستن شاد و سلامت باشن. چندین ماه زحمت کشیدن و وقت گذاشتن خبرنامه و مجله سایت رو آماده می‌کردن. 🌹

تا اینکه من خودم با توجه به مشغله‌ی زیاد، چون از پیشرفت سایت راضی نبودم دوست نداشتم وقت باارزش این عزیزان رو هم بگیرم در نتیجه گفتم که تا اینجا کافیه و دیگه اون همکاری ادامه پیدا نکرد.

## تشکر ویژه‌تر
راستش دلیل اصلی نوشتن این پست تشکر از زحمت‌هایی هستش که دوست عزیزمون [ح](https://discuss.css-tricks.ir/questions/profile/h/) در پنل پرسش‌ و پاسخ سایت کشیدن. بهمن‌ماه سال 96 بود که متوجه شدم ایشون خیلی فعالیت زیرپوستی، چراغ خاموش و قشنگی توی پنل پرسش و پاسخ داشتن، جواب‌های دقیق و منظم رو می‌دیدم.

ایمیل زدم بهشون و تشکر کردم و بعدها ازشون خواهش کردم که اگر تمایل دارند ادمین پنل باشن که بتونن کاری که می‌کنن رو راحت‌تر انجام بدن و ایشون پذیرفتن و توی این مدت سه سال، واقعا خیلی به ما و بچه‌های سایت لطف کردن و من راستش هیچ راهی برای قدردانی از ایشون رو ندارم.

یک ساله میخوام حداقل چند خطی یک جا بنویسم، که بلاخره این کار شد.

امیدوارم هرجا هستین شاد و پیروز باشین. 🌹


## بازم تشکر
در کنار بقیه دوستان، دو نفر دیگه از عزیزانی که من چندین سال هستش از طریق سایت می‌شناسمشون هم به ما خیلی لطف کردن و من واقعا ازشون ممنونم
[آقای حسن‌ علیزاده](https://www.linkedin.com/in/alizadeh118/) که با جواب‌های خوب و مرتبش بچه‌ها رو راهنمایی می‌کنه.

همچنین [محمداحسان حسینی](https://www.aparat.com/mehoseini/about) عزیز که با اون زبون شیرینش گاهی پیام می‌داد و مارو میخندوند، هم واقعا زحمت‌ کشیده و دوستاشو راهنمایی کرده :))

براتون بهترین‌ها رو میخوام بچه‌ها، موفق و سلامت باشین. 🌹


## پنل چی شد؟
پنل همچنان کار میکنه، تا الان بیشتر از 200 سوال مطرح شده اونجا که خیلی‌هاش هم توسط خودتون جواب داده شده. من فعلا برنامه جدیدی براش ندارم فقط واقعا ترجیحم اینه بیشتر سوالات اونجا مطرح بشه، نه در گروه تلگرام یا قسمت کامنت‌ها. دلیلش هم اینه که اون سوال‌ها توی گوگل ایندکس میشه و بقیه هم در آینده می‌تونن استفاده کنند.


## گروه تلگرامی
جدیدا هم بلاخره بعد از چند قرن تصمیم گرفتم گروهی برای کانال تلگرام سایت داشته باشیم که اونجا هم تا اینجا بچه‌ها خیلی مهربون و شیرین دارن با هم چیزی یاد میگیرن و خیلی قشنگ به هم کمک می‌کنن که واقعا من لذت می‌برم، و از همین مکان مقدس ازشون تشکر فراوان می‌کنم. 🌹



> دوست مشمار آن که در نعمت زند
> 
> لاف یاری و برادر خواندگی
> 
> 💚💚💚
> 
> دوست آن دانم که گیرد دست دوست
> 
> در پریشان حالی و درماندگی
> 
> <br> 🖋 سعدی
